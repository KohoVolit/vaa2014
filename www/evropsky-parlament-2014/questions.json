[{"description": "Eurem se plat\u00ed v 18 zem\u00edch EU a n\u011bkolika dal\u0161\u00edch mimo EU. Ze sousedn\u00edch zem\u00ed se Euro pou\u017e\u00edv\u00e1 v N\u011bmecku, Rakousku, na Slovensku, ale v Polsku ne. \u010clensk\u00e9 st\u00e1ty se vstupem do EU zav\u00e1zaly k p\u0159ijet\u00ed Eura. Podle zast\u00e1nc\u016f by p\u0159ijet\u00ed Eura bylo ekonomicky v\u00fdhodn\u00e9, podle odp\u016frc\u016f tomu tak nen\u00ed.", "order": 0.5, "question": "V \u010cesk\u00e9 republice by se m\u011blo zav\u00e9st Euro do roku 2020.", "id": "41", "name": "Euro"}, {"description": "V EU existuj\u00ed normy, kter\u00e9 okrem mj. vyhrazuj\u00ed prodejn\u00ed ozna\u010den\u00ed 'm\u00e1slo' pro produkty obsahuj\u00edc\u00ed alespo\u0148 80 % ml\u00e9\u010dn\u00e9ho tuku, odtud povinnost st\u00e1hnout n\u00e1zev 'pomaz\u00e1nkov\u00e9 m\u00e1slo', kter\u00e9 obsahuje tuku v\u00fdrazn\u011b m\u00e9n\u011b. Podobn\u011b 'rum' mus\u00ed obsahovat alkohol z cukrov\u00e9 t\u0159tiny, \u010demu\u017e tak nen\u00ed v p\u0159\u00edpad\u011b 'tuzemsk\u00e9ho rumu'.", "order": 1.0, "question": "EU by m\u011bla p\u0159estat ur\u010dovat podrobn\u00e9 normy pro potraviny.", "id": "40", "name": "Tuzemsk\u00fd rum a pomaz\u00e1nkov\u00e9 m\u00e1slo"}, {"description": "Tzv. Fisk\u00e1ln\u00ed pakt podepsaly v\u0161echny zem\u011b EU mimo \u010cR a Velkou Brit\u00e1nii. Pakt mj. ur\u010duje omezen\u00ed na schodek st\u00e1tn\u00edch rozpo\u010dt\u016f zem\u00ed EU (0.5 - 1 % z HDP). Nedodr\u017een\u00ed m\u016f\u017ee v\u00e9st k finan\u010dn\u00edm sankc\u00edm, ale jen pro zem\u011b plat\u00edc\u00ed eurem. Oponenti ukazuj\u00ed na pod\u0159\u00edzen\u00ed st\u00e1tn\u00edho rozpo\u010dtu Evropsk\u00e9 komisi. Obh\u00e1jci \u0159\u00edkaj\u00ed, \u017ee zamez\u00ed vl\u00e1d\u00e1m nadm\u011brn\u011b zadlu\u017eovat zemi.", "order": 2.0, "question": "\u010cR by m\u011bla p\u0159istoupit k tzv. Fisk\u00e1ln\u00edmu paktu", "id": "39", "name": "Fisk\u00e1ln\u00ed pakt"}, {"description": "Voln\u00fd pohyb zam\u011bstnanc\u016f (mo\u017enost b\u00fdt zam\u011bstn\u00e1n v jak\u00e9koliv zemi EU) je jednou ze z\u00e1kladn\u00edch svobod v EU. Kritici argumentuj\u00ed nap\u0159. zneu\u017e\u00edv\u00e1n\u00edm soci\u00e1ln\u00edho syst\u00e9mu c\u00edlov\u00e9 zem\u011b. Obh\u00e1jci ukazuj\u00ed, \u017ee zem\u011b, kde lid\u00e9 z jin\u00fdch zem\u00ed pracuj\u00ed, na tom celkov\u011b ekonomicky vyd\u011bl\u00e1v\u00e1.", "order": 3.0, "question": "Zem\u011b EU by m\u011bly m\u00edt mo\u017enost omezit zam\u011bstn\u00e1v\u00e1n\u00ed ob\u010dan\u016f z jin\u00fdch zem\u00ed EU.", "id": "38", "name": "Omezen\u00ed voln\u00e9ho pohybu pracovn\u00edk\u016f"}, {"description": "Autorsk\u00e1 d\u00edla jako knihy nebo filmy jsou v EU chr\u00e1n\u011bna po dobu 70 let od \u00famrt\u00ed autora, hudba po dobu 50 let. Obh\u00e1jci argumentuj\u00ed t\u00edm, \u017ee bez takov\u00e9 ochrany by n\u011bkter\u00e1 d\u00edla ani nevznikla. Kritici upozor\u0148uj\u00ed, \u017ee takto dlouh\u00e1 ochrana omezuje tvorbu odvozen\u00fdch d\u011bl a \u017ee tato ochrana p\u016fvodn\u011b fungovala jen jako ochrana autora p\u0159ed vydavatelem, nikoliv pro nekomer\u010dn\u00ed vyu\u017eit\u00ed.", "order": 4.0, "question": "Doba ochrany autorsk\u00fdch d\u011bl by se m\u011bla v EU zkr\u00e1tit.", "id": "37", "name": "D\u00e9lka copyrightu"}, {"description": "Leteck\u00e9 spole\u010dnosti jsou nyn\u00ed nuceny pos\u00edlat ve\u0161ker\u00e9 \u00fadaje o cestuj\u00edc\u00edch do USA tamn\u00edmu Ministerstvu vnit\u0159n\u00ed bezpe\u010dnosti, kter\u00e9 je dle dohody s EU leg\u00e1ln\u011b ukl\u00e1d\u00e1 na 10 let. Zast\u00e1nci obhajuj\u00ed opat\u0159en\u00ed bojem proti terorismu. Oponenti ukazuj\u00ed na slabou ochranu t\u011bchto dat proti zneu\u017eit\u00ed.", "order": 5.0, "question": "Leteck\u00e9 spole\u010dnosti by m\u011bly d\u00e1le pos\u00edlat data o cestuj\u00edc\u00edch do USA.", "id": "36", "name": "Data o cestuj\u00edc\u00edch do USA"}, {"description": "V\u00edce jak 1/3 rozpo\u010dtu EU jde na podporu zem\u011bd\u011blstv\u00ed, z nejv\u011bt\u0161\u00ed \u010d\u00e1sti na p\u0159\u00edm\u00e9 dotace zem\u011bd\u011blc\u016fm. Podle zast\u00e1nc\u016f podpora zem\u011bd\u011blstv\u00ed zvy\u0161uje sob\u011bsta\u010dnost EU oproti dovozu potravin ze zem\u00ed mimo EU a zvy\u0161uje \u017eivotn\u00ed \u00farove\u0148 na venkov\u011b. Podle odp\u016frc\u016f je p\u0159\u00edli\u0161 n\u00e1kladn\u00e1 a zvy\u0161uje ceny pro z\u00e1kazn\u00edky.", "order": 6.0, "question": "Dotov\u00e1n\u00ed zem\u011bd\u011blc\u016f z pen\u011bz EU by se m\u011blo sn\u00ed\u017eit.", "id": "35", "name": "Ni\u017e\u0161\u00ed dotace pro zem\u011bd\u011blstv\u00ed"}, {"description": "V sou\u010dasn\u00e9 dob\u011b na \u00farovni EU p\u016fsob\u00ed jen Europol s m\u00e9n\u011b ne\u017e 1000 zam\u011bstnanc\u016f. Podle zast\u00e1nc\u016f by zv\u011bt\u0161en\u00ed t\u00e9to instituce zv\u00fd\u0161ilo bezpe\u010dnost, podle odp\u016frc\u016f by policie m\u011bla z\u016fstat v pravomoci \u010dlensk\u00fdch st\u00e1t\u016f.", "order": 7.0, "question": "M\u011bla by se zv\u011bt\u0161it policie EU.", "id": "34", "name": "Policie EU"}, {"description": "Na\u0159\u00edzen\u00ed EU zakazuje prodej \u017e\u00e1rovek nad 60W. Bylo zavedeno z d\u016fvodu omezen\u00ed pl\u00fdtv\u00e1n\u00ed energi\u00ed. Podobn\u00e9 plat\u00ed nap\u0159. i ve \u0160v\u00fdcarsku, Rusku, Austr\u00e1lii, Kanad\u011b nebo Braz\u00edlii. Oponenti argumentuj\u00ed, \u017ee alternativy k \u017e\u00e1rovce jsou dra\u017e\u0161\u00ed a nehod\u00ed se na v\u0161echna pou\u017eit\u00ed.", "order": 8.0, "question": "Prodej \u017e\u00e1rovek nad 60W by m\u011bl b\u00fdt op\u011bt povolen.", "id": "33", "name": "\u017d\u00e1rovky"}, {"description": "V sou\u010dasn\u00e9 dob\u011b v 7 zem\u00edch EU existuj\u00ed d\u00e1lni\u010dn\u00ed zn\u00e1mky a v dal\u0161\u00edch 10 se plat\u00ed m\u00fdtn\u00e9. Naopak povinn\u00e9 ru\u010den\u00ed - \"zelen\u00e1 karta\" - plat\u00ed po cel\u00e9 EU.", "order": 9.0, "question": "M\u011bla by existovat speci\u00e1ln\u00ed d\u00e1lni\u010dn\u00ed zn\u00e1mka (nebo podobn\u00fd syst\u00e9m) platn\u00e1 v cel\u00e9 EU", "id": "32", "name": "D\u00e1lni\u010dn\u00ed zn\u00e1mka"}, {"description": "Zast\u00e1nci dohody argumentuj\u00ed, \u017ee pos\u00edl\u00ed ekonomiku EU. Kritici varuj\u00ed, \u017ee EU ani jej\u00ed \u010dlensk\u00e9 st\u00e1ty nebudou moci nap\u0159. \u00fa\u010dinn\u011b regulovat t\u011b\u017ebu b\u0159idlicov\u00e9ho plynu, p\u011bstov\u00e1n\u00ed geneticky upraven\u00fdch plodin nebo finan\u010dn\u00ed sf\u00e9ru.", "order": 10.0, "question": "Smlouva o \"Transatlantick\u00e9m partnerstv\u00ed pro obchod a investice\" (TTIP) mezi EU a USA by m\u011bla b\u00fdt schv\u00e1lena.", "id": "31", "name": "Dohoda EU-USA"}, {"description": "Nyn\u00ed je nutn\u00e9 pro auto koupen\u00e9 v jin\u00e9 zemi EU za\u0159\u00eddit speci\u00e1ln\u00ed \"p\u0159evozn\u00ed \u010d\u00edslo\", kr\u00e1tkodob\u00e9 povinn\u00e9 ru\u010den\u00ed a po dovozu ho p\u0159eregistrovat. Star\u0161\u00ed auta nelze v jin\u00e9 zemi EU kupovat v\u016fbec.", "order": 11.0, "question": "Registrace auta by m\u011bla platit po cel\u00e9 EU.", "id": "30", "name": "Registrace auta"}, {"description": "V\u00fd\u0161e dan\u011b z p\u0159idan\u00e9 hodnoty je v pravomoci \u010dlensk\u00fdch zem\u00ed a je r\u016fzn\u00e1 v cel\u00e9 EU, z\u00e1kladn\u00ed sazba od 15 do 27 %, nap\u0159. u potravin potom mezi 0 a 27 %. Tyto rozd\u00edly n\u011bkter\u00e9 obchodn\u00edky zv\u00fdhod\u0148uj\u00ed a jin\u00e9 znev\u00fdhod\u0148uj\u00ed.", "order": 12.0, "question": "Sazby DPH by m\u011bly b\u00fdt sjednocen\u00e9 v cel\u00e9 EU.", "id": "29", "name": "Stejn\u00e9 sazby DPH"}, {"description": "Program Erasmus podporuje studenty vysok\u00fdch \u0161kol, aby \u010d\u00e1st studia prob\u011bhla v jin\u00e9 zemi EU. N\u00e1klady Erasmu z rozpo\u010dtu EU jsou nyn\u00ed zhruba 2 miliardy eur ro\u010dn\u011b.", "order": 13.0, "question": "Erasmus by m\u011bl b\u00fdt roz\u0161\u00ed\u0159en i na st\u0159edn\u00ed \u0161koly.", "id": "28", "name": "Erasmus na st\u0159edn\u00edch \u0161kol\u00e1ch"}, {"description": "V sou\u010dasn\u00e9 dob\u011b nelze nap\u0159. na z\u00e1klad\u011b \u010desk\u00e9ho \u017eivnostensk\u00e9ho listu dlouhodob\u011b podnikat na Slovensku. Ale stejn\u00fd \u017eivnostensk\u00fd list plat\u00ed po cel\u00e9 \u010cR.", "order": 14.0, "question": "\u017divnostensk\u00fd list by m\u011bl sta\u010dit k v\u00fdkonu dan\u00e9ho \u0159emesla \u010di podnik\u00e1n\u00ed po cel\u00e9 EU.", "id": "27", "name": "Euro-\u017eivnost"}, {"description": "Reklamovat zbo\u017e\u00ed obecn\u011b nelze u pobo\u010dky stejn\u00e9 firmy v jin\u00e9 zemi EU. Nap\u0159. v r\u00e1mci \u010cR to ale ze z\u00e1kona mo\u017en\u00e9 je.", "order": 15.0, "question": "Zbo\u017e\u00ed zakoupen\u00e9 v EU by m\u011b\u013ao b\u00fdt mo\u017en\u00e9 reklamovat u stejn\u00e9 firmy v jak\u00e9koliv zemi EU", "id": "26", "name": "Euro-z\u00e1ruka na zbo\u017e\u00ed"}, {"description": "Letn\u00ed \u010das se pou\u017e\u00edv\u00e1, nebo\u0165 mnoho aktivit ve spole\u010dnosti se \u0159\u00edd\u00ed hodinami a nem\u011bn\u00ed se v pr\u016fb\u011bhu roku (\u0161koly, zam\u011bstn\u00e1n\u00ed), a\u010d \u010das denn\u00edho sv\u011btla se m\u011bn\u00ed. P\u016fvodn\u011b byl zaveden s c\u00edlem \u0161et\u0159it energii, a\u010dkoli nyn\u00ed je ji\u017e tento efekt minim\u00e1ln\u00ed. Letn\u00ed \u010das je zav\u00e1d\u011bn po cel\u00e9 Evrop\u011b, poprv\u00e9 na sv\u011bt\u011b v Rakousku-Uhersku 1916.", "order": 16.0, "question": "Letn\u00ed \u010das by m\u011bl b\u00fdt zru\u0161en.", "id": "25", "name": "Zru\u0161en\u00ed letn\u00edho \u010dasu"}, {"description": "\u010cesk\u00fd ob\u010dan m\u016f\u017ee vyvolat referendum na m\u00edstn\u00ed a krajsk\u00e9 \u00farovni, nikoli na celost\u00e1tn\u00ed nebo celoevropsk\u00e9. Podle zast\u00e1nc\u016f by zaveden\u00ed evropsk\u00e9ho referenda zv\u00fd\u0161ilo mo\u017enost ob\u010dan\u016f rozhodovat, podle odp\u016frc\u016f by bylo n\u00e1kladn\u00e9 a mohlo by v\u00e9st k p\u0159ij\u00edm\u00e1n\u00ed populistick\u00fdch opat\u0159en\u00ed.", "order": 17.0, "question": "M\u011bla by b\u00fdt mo\u017enost vyps\u00e1n\u00ed celoevropsk\u00e9ho referenda na z\u00e1klad\u011b petice.", "id": "24", "name": "Evropsk\u00e9 referendum"}, {"description": "Do Evropsk\u00e9 komise (\"evropsk\u00e9 vl\u00e1dy\") jej\u00ed komisa\u0159e nyn\u00ed nominuj\u00ed vl\u00e1dy \u010dlensk\u00fdch zem\u00ed EU. Komise tedy neodpov\u00edd\u00e1 v\u00fdsledk\u016fm eurovoleb, nap\u0159. je v n\u00ed jeden nutn\u011b jeden komisa\u0159 z ka\u017ed\u00e9 zem\u011b (z nejv\u011bt\u0161\u00edho N\u011bmecka i z nejmen\u0161\u00ed Malty).", "order": 18.0, "question": "Slo\u017een\u00ed Evropsk\u00e9 komise by m\u011blo odpov\u00eddat v\u00fdsledk\u016fm eurovoleb.", "id": "23", "name": "Komise dle voleb"}, {"description": "St\u00e1tn\u00ed moc je ve federaci rozlo\u017eena mezi feder\u00e1ln\u00ed org\u00e1ny a org\u00e1ny \u010dlensk\u00fdch zem\u00ed, co\u017e je zaji\u0161t\u011bno \u00fastavou. Federac\u00ed jsou nap\u0159. USA, Rusko, Braz\u00edlie nebo Indie. Naopak ale arabsk\u00e9 nebo latinsko-americk\u00e9 zem\u011b jsou samostatn\u00e9, i p\u0159esto \u017ee se tam mluv\u00ed jedn\u00edm jazykem.", "order": 19.0, "question": "EU by se m\u011bla st\u00e1t federac\u00ed.", "id": "22", "name": "Federalizace EU"}, {"description": "Evropskou unii tvo\u0159\u00ed 28 zem\u00ed, mj. v\u0161echny sousedn\u00ed zem\u011b. Mimo EU je v Evrop\u011b nap\u0159. Ukrajina, B\u011blorusko, \u0160v\u00fdcarsko nebo Norsko.", "order": 20.0, "question": "\u010cesk\u00e1 republika by m\u011bla vystoupit z EU.", "id": "21", "name": "Vystoupen\u00ed z EU"}, {"description": "V sou\u010dasn\u00e9 dob\u011b v\u011bt\u0161ina p\u0159\u00edjm\u016f EU poch\u00e1z\u00ed z p\u0159\u00edsp\u011bvk\u016f jednotliv\u00fdch zem\u00ed na z\u00e1klad\u011b v\u00fd\u0161e jejich hrub\u00e9ho n\u00e1rodn\u00edho produktu. Zaveden\u00edm evropsk\u00e9 dan\u011b by se zv\u00fd\u0161ila nez\u00e1vislost rozpo\u010dtu EU na \u010dlensk\u00fdch zem\u00edch.", "order": 21.0, "question": "EU by m\u011bla vyb\u00edrat evropsk\u00e9 dan\u011b, kter\u00e9 by nahradily existuj\u00edc\u00ed p\u0159\u00edsp\u011bvky \u010dlensk\u00fdch st\u00e1t\u016f.", "id": "20", "name": "Evropsk\u00e9 dan\u011b"}, {"description": "Podle zast\u00e1nc\u016f by sjednocen\u00ed podm\u00ednek pro ud\u011blen\u00ed azylu zamezilo \"p\u0159el\u00e9v\u00e1n\u00ed\" lid\u00ed, hledaj\u00edc\u00edch azyl, z jedn\u00e9 zem\u011b EU do jin\u00e9. Odp\u016frci naopak argumentuj\u00ed, \u017ee situace se li\u0161\u00ed v jednotliv\u00fdch st\u00e1tech, proto by regulace ud\u011blov\u00e1n\u00ed azylu m\u011bla z\u016fstat na n\u00e1rodn\u00ed \u00farovni.", "order": 22.0, "question": "Podm\u00ednky pro ud\u011blen\u00ed azylu by m\u011bly b\u00fdt stejn\u00e9 ve v\u0161ech \u010dlensk\u00fdch st\u00e1tech EU", "id": "19", "name": "Azylov\u00e9 z\u00e1kony"}, {"description": "Evropsk\u00fd soud pro lidsk\u00e1 pr\u00e1va v roce 2010 rozhodl, \u017ee registrovan\u00e9 partnerstv\u00ed nen\u00ed lidsk\u00fdm pr\u00e1vem a smluvn\u00ed st\u00e1ty nemaj\u00ed povinnost jej umo\u017e\u0148ovat uzav\u0159\u00edt a uzn\u00e1vat. Zast\u00e1nci po\u017eaduj\u00ed stejn\u00e1 pr\u00e1va pro homosexu\u00e1ln\u00ed dvojice v cel\u00e9 EU. Odp\u016frci odm\u00edtaj\u00ed uzn\u00e1vat registrovan\u00e9 partnerstv\u00ed nap\u0159. z n\u00e1bo\u017eensk\u00fdch d\u016fvod\u016f.", "order": 23.0, "question": "\u010clensk\u00e9 st\u00e1ty mus\u00ed uznat s\u0148atky osob stejn\u00e9ho pohlav\u00ed, kter\u00e9 jsou uzav\u0159eny v jin\u00e9 \u010dlensk\u00e9 zemi EU.", "id": "18", "name": "S\u0148atky osob stejn\u00e9ho pohlav\u00ed"}, {"description": "Pomoc\u00ed spole\u010dn\u00fdch evropsk\u00fdch dluhopis\u016f (eurobond\u016f) by investo\u0159i p\u016fj\u010dovali finance euroz\u00f3n\u011b jako celku. Eurobondy maj\u00ed pomoci \u0159e\u0161it dluhovou krizi sn\u00ed\u017een\u00edm n\u00e1klad\u016f \u00fav\u011br\u016f pro zem\u011b jako \u0158ecko nebo Portugalsko, co\u017e by pomohlo jim i cel\u00e9 euroz\u00f3n\u011b. Kritici upozor\u0148uj\u00ed na mor\u00e1ln\u00ed hazard, jednotliv\u00e9 zem\u011b by nesly ni\u017e\u0161\u00ed riziko a mohly se chovat nezodpov\u011bdn\u011b.", "order": 24.0, "question": "M\u011bly by b\u00fdt zavedeny spole\u010dn\u00e9 evropsk\u00e9 dluhopisy pro zem\u011b euroz\u00f3ny.", "id": "17", "name": "Spole\u010dn\u00e9 evropsk\u00e9 dluhopisy"}, {"description": "EU je nejv\u011bt\u0161\u00edm sv\u011btov\u00fdm poskytovatelem rozvojov\u00e9 pomoci. Podle zast\u00e1nc\u016f rozvojov\u00e1 pomoc pom\u00e1h\u00e1 v c\u00edlov\u00fdch zem\u00edch a zabra\u0148uje tak mj. popula\u010dn\u00ed explozi a sni\u017euje emigraci do bohat\u0161\u00edch zem\u00ed, nap\u0159. zem\u00ed EU. Podle odp\u016frc\u016f podstatn\u00e1 \u010d\u00e1st je rozkradena vl\u00e1dn\u00edmi vrstvami a zlo\u010dineck\u00fdmi strukturami a nedostane se tak k t\u011bm, kter\u00fdm je ur\u010dena.", "order": 25.0, "question": "EU by m\u011bla zv\u00fd\u0161it prost\u0159edky na zahrani\u010dn\u00ed pomoc.", "id": "16", "name": "Rozvojov\u00e1 pomoc EU"}, {"description": "EU si dala mo\u017enost prov\u00e1d\u011bt spole\u010dnou zahrani\u010dn\u00ed a bezpe\u010dnostn\u00ed politiku, ale tato mo\u017enost se vyu\u017e\u00edv\u00e1 jen omezen\u011b. Pro \u010dlensk\u00e9 st\u00e1ty jsou c\u00edle sice z\u00e1vazn\u00e9, ale evropsk\u00e9 pr\u00e1vo nem\u00e1 \u017e\u00e1dn\u00e9 sankce za poru\u0161en\u00ed.", "order": 26.0, "question": "V\u00edce oblast\u00ed zahrani\u010dn\u00ed politiky by m\u011blo b\u00fdt rozhodov\u00e1no na \u00farovni EU.", "id": "15", "name": "Zahrani\u010dn\u00ed politika EU"}, {"description": "Komisa\u0159i jsou do sv\u00e9 funkce navrhov\u00e1ni \u010dlensk\u00fdmi st\u00e1ty. Komise (\"evropsk\u00e1 vl\u00e1da\") jako celek je schv\u00e1lena Evropsk\u00fdm parlamentem. Jedin\u00fd zp\u016fsob, jak\u00fdm m\u016f\u017ee b\u00fdt cel\u00e1 komise odvol\u00e1na, je vyhl\u00e1\u0161en\u00ed ned\u016fv\u011bry Evropsk\u00fdm parlamentem, s dv\u011bma t\u0159etinami hlas\u016f jeho poslanc\u016f. Odvolat jednotliv\u00e9ho komisa\u0159e parlament nem\u016f\u017ee.", "order": 27.0, "question": "Evropsk\u00fd parlament by m\u011bl m\u00edt mo\u017enost odvolat jednotliv\u00e9 evropsk\u00e9 komisa\u0159e", "id": "14", "name": "Odvolatelnost komisa\u0159\u016f"}, {"description": "V sou\u010dasn\u00e9 dob\u011b EU nem\u00e1, krom v\u00fdjimek jako bitevn\u00ed skupiny, vlastn\u00ed arm\u00e1du. Podle zast\u00e1nc\u016f by existence spole\u010dn\u00e9 arm\u00e1dy zv\u00fd\u0161ilo postaven\u00ed EU na mezin\u00e1rodn\u00ed sc\u00e9n\u011b a p\u0159isp\u011blo k \u0159e\u0161en\u00ed konflikt\u016f. Podle kritik\u016f by obrana m\u011bla z\u016fstat pouze v rukou \u010dlensk\u00fdch st\u00e1t\u016f.", "order": 28.0, "question": "EU by m\u011bla m\u00edt vlastn\u00ed arm\u00e1du.", "id": "13", "name": "Evropsk\u00e1 arm\u00e1da"}, {"description": "Podle zast\u00e1nc\u016f by da\u0148 z finan\u010dn\u00edch transakc\u00ed (tzv. \"Tobinova da\u0148\", zhruba 0.01%-0.1%) m\u011bla zabra\u0148ovat finan\u010dn\u00edm spekulac\u00edm. Kritici argumentuj\u00ed, \u017ee takov\u00e9 opat\u0159en\u00ed by muselo b\u00fdt zavedeno celosv\u011btov\u011b, jinak by vedlo k velk\u00e9mu p\u0159esunu firem za hranice EU.", "order": 29.0, "question": "EU by m\u011bla zav\u00e9st da\u0148 z finan\u010dn\u00edch transakc\u00ed (\"tzv. Tobinovu da\u0148\")", "id": "12", "name": "Da\u0148 z finan\u010dn\u00edch transakc\u00ed"}, {"description": "V sou\u010dasn\u00e9 dob\u011b jsou ofici\u00e1ln\u00edmi kandid\u00e1ty na \u010dlenstv\u00ed \u010cern\u00e1 Hora, Island, Makedonie, Srbsko a Turecko.", "order": 30.0, "question": "EU by m\u011bla zastavit p\u0159ij\u00edm\u00e1n\u00ed dal\u0161\u00edch zem\u00ed.", "id": "11", "name": "Zastaven\u00ed roz\u0161i\u0159ov\u00e1n\u00ed EU"}, {"description": "Zhruba 1/3 rozpo\u010dtu EU jde na region\u00e1ln\u00ed politiku. Hlavn\u00edm c\u00edlem je podpora ekonomicky slab\u0161\u00edch region\u016f v EU, mezi n\u011b\u017e se \u0159ad\u00ed cel\u00e1 \u010cR mimo Prahu.", "order": 31.0, "question": "M\u011bla by se sn\u00ed\u017eit finan\u010dn\u00ed pomoc ekonomicky slab\u0161\u00edm region\u016fm EU.", "id": "10", "name": "Ni\u017e\u0161\u00ed finan\u010dn\u00ed pomoc region\u016fm"}, {"description": "Dan\u011b z p\u0159\u00edjm\u016f je v EU mezi 10 % a 35 %. Zast\u00e1nci minim\u00e1ln\u00ed sazby kritizuj\u00ed existenci da\u0148ov\u00fdch r\u00e1j\u016f uvnit\u0159 EU (nap\u0159. Kypr), kde mohou firmy platit dan\u011b nam\u00edsto v zemi, kde zisk re\u00e1ln\u011b vytvo\u0159ili. Odp\u016frci upozor\u0148uj\u00ed na zdravou soupe\u0159ivost mezi jednotliv\u00fdmi zem\u011bmi.", "order": 32.0, "question": "M\u011bla by b\u00fdt zavedena minim\u00e1ln\u00ed sazba pro dan\u011b z p\u0159\u00edjm\u016f u firem v cel\u00e9 EU.", "id": "9", "name": "Minim\u00e1ln\u00ed sazba korpor\u00e1tn\u00ed dan\u011b"}, {"description": "P\u0159\u00edm\u00e1 volba p\u0159edsedy komise by podle zast\u00e1nc\u016f m\u011bla zv\u00fd\u0161it \u00farove\u0148 demokracie v EU a zv\u00fd\u0161it z\u00e1jem ob\u010dan\u016f o EU. Jej\u00ed kritici argumentuj\u00ed, \u017ee p\u0159\u00edm\u00e1 volba nep\u0159in\u00e1\u0161\u00ed \u017e\u00e1dn\u00e9 \u0159e\u0161en\u00ed sou\u010dasn\u00fdch probl\u00e9m\u016f, ani nezvy\u0161uje d\u016fv\u011bryhodnost EU.", "order": 33.0, "question": "P\u0159edseda Evropsk\u00e9 komise by m\u011bl b\u00fdt volen v p\u0159\u00edm\u00fdch volb\u00e1ch ob\u010dany EU", "id": "8", "name": "P\u0159\u00edm\u00e1 volba p\u0159edsedy Evropsk\u00e9 komise"}, {"description": "Zast\u00e1nci dovozn\u00edch cel argumentuj\u00ed ochranou a podporou ekonomik \u010dlensk\u00fdch st\u00e1t\u016f v\u016f\u010di ostatn\u00edm, aby nedo\u0161lo k zaplaven\u00ed evropsk\u00e9ho trhu levn\u00fdmi zem\u011bd\u011blsk\u00fdmi produkty z rozvojov\u00fdch zem\u00ed. Kritici upozor\u0148uj\u00ed, \u017ee cla limituj\u00ed rozvoj zem\u00ed, jejich\u017e d\u016fle\u017eit\u00fdm obchodn\u00edm artiklem jsou pr\u00e1v\u011b zem\u011bd\u011blsk\u00e9 produkty, a tak\u00e9, \u017ee zdra\u017euj\u00ed potraviny pro z\u00e1kazn\u00edky v EU.", "order": 34.0, "question": "Dovozn\u00ed cla na zem\u011bd\u011blsk\u00e9 produkty z rozvojov\u00fdch zem\u00ed by m\u011bla b\u00fdt sn\u00ed\u017eena.", "id": "7", "name": "Dovozn\u00ed cla"}, {"description": "Zast\u00e1nci p\u011bstov\u00e1n\u00ed geneticky upraven\u00fdch plodin argumentuj\u00ed, \u017ee tyto plodiny zvy\u0161uj\u00ed v\u00fdnos a jsou odoln\u011bj\u0161\u00ed v\u016f\u010di \u0161k\u016fdc\u016fm, nen\u00ed nutn\u00e9 je tolik chemicky o\u0161et\u0159ovat. Odp\u016frci se ob\u00e1vaj\u00ed zdravotn\u00edch rizik, dopadu na \u017eivotn\u00ed prost\u0159ed\u00ed a z\u00e1vislosti na producentech takov\u00fdch plodin.", "order": 35.0, "question": "M\u011blo by b\u00fdt povoleno p\u011bstovat geneticky upraven\u00e9 plodiny v cel\u00e9 EU.", "id": "6", "name": "Geneticky upraven\u00e9 plodiny"}, {"description": "Zast\u00e1nci jadern\u00e9 energetiky poukazuj\u00ed na vysokou efektivitu p\u0159i spalov\u00e1n\u00ed paliva a na velice n\u00edzk\u00e9 emise CO2 oproti jin\u00e9, nap\u0159. uheln\u00e9 \u010di plynov\u00e9 energii. Kritici upozor\u0148uj\u00ed, \u017ee jadern\u00e1 energie nen\u00ed finan\u010dn\u011b konkurenceschopn\u00e1 a p\u0159edstavuje bezpe\u010dnostn\u00ed riziko.", "order": 36.0, "question": "St\u00e1ty EU by m\u011bly m\u00edt zak\u00e1z\u00e1no dotovat jadernou energetiku.", "id": "5", "name": "Z\u00e1kaz dotac\u00ed jadern\u00e9 energetika"}, {"description": "V EU jsou zavedeny emisn\u00ed povolenky pro energetick\u00e9 firmy, pomoc\u00ed nich\u017e se limituj\u00ed emise sklen\u00edkov\u00e9ho plynu CO2 (oxidu uhli\u010dit\u00e9ho), co\u017e m\u00e1 zm\u00edrnit klimatick\u00e9 probl\u00e9my. N\u011bkte\u0159\u00ed je kritizuj\u00ed jako nedostate\u010dn\u00e9, kritici naopak upozor\u0148uj\u00ed, \u017ee takov\u00e9 regulace vedou ke zv\u00fd\u0161en\u00ed cen energi\u00ed.", "order": 37.0, "question": "EU by m\u011bla vymezit striktn\u011bj\u0161\u00ed c\u00edle pro regulaci CO2.", "id": "4", "name": "Emise CO2"}, {"description": "Evropsk\u00fd parlament, na rozd\u00edl od n\u00e1rodn\u00edho parlamentu, nem\u016f\u017ee p\u0159edkl\u00e1dat s\u00e1m nov\u00e9 z\u00e1kony, pouze je schvaluje. Dle zast\u00e1nc\u016f posilov\u00e1n\u00ed pravomoc\u00ed Evropsk\u00fd parlament p\u0159isp\u00edv\u00e1 k posilov\u00e1n\u00ed evropsk\u00e9 demokracie a m\u011bl by m\u00edt v\u011bt\u0161\u00ed pravomoci. Kritici se ale ob\u00e1vaj\u00ed, \u017ee n\u00e1rodn\u00ed parlamenty ztrat\u00ed \u010d\u00e1st sv\u00fdch pravomoc\u00ed.", "order": 38.0, "question": "Evropsk\u00fd parlament by m\u011bl m\u00edt pravomoc iniciovat z\u00e1kon bez nutnosti osloven\u00ed Evropsk\u00e9 komise.", "id": "3", "name": "Legislativn\u00ed iniciativa"}, {"description": "Minim\u00e1ln\u00ed mzda je v EU v pr\u016fm\u011bru zhruba 40 % pr\u016fm\u011brn\u00e9 mzdy v dan\u00e9 zemi (nejm\u00e9n\u011b 32 % v \u010cR, nejv\u00edce 50 % ve Slovinsku a \u0158ecku). V n\u011bkter\u00fdch zem\u00edch (nap\u0159. \u0160v\u00e9dsko) je minim\u00e1ln\u00ed mzda stanovena sp\u00ed\u0161e sektorov\u011b a ne celost\u00e1tn\u011b.", "order": 39.0, "question": "V EU by se m\u011bla zav\u00e9st minim\u00e1ln\u00ed mzda nav\u00e1zan\u00e1 na pr\u016fm\u011brn\u00fd plat v jednotliv\u00fdch st\u00e1tech EU.", "id": "2", "name": "Minim\u00e1ln\u00ed mzda"}, {"description": "Osobn\u00ed data jsou nap\u0159. data o zdravotn\u00edm stavu, genetick\u00e9 vzorky nebo finan\u010dn\u00ed \u00fadaje, informace o obchodn\u00edch transakc\u00edch nebo o proveden\u00fdch telefonn\u00edch hovorech a nav\u0161t\u00edven\u00fdch webov\u00fdch str\u00e1nk\u00e1ch. Tyto \u00fadaje firmy pou\u017e\u00edvaj\u00ed pro sv\u016fj business nebo je shroma\u017e\u010fuje policie \u010di tajn\u00e9 slu\u017eby.", "order": 40.0, "question": "M\u011bly by b\u00fdt zp\u0159\u00edsn\u011bny spole\u010dn\u00e9 pr\u00e1vn\u00ed p\u0159edpisy EU na ochranu dat.", "id": "1", "name": "Ochrana dat"}]